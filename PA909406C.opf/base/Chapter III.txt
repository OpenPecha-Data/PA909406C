(26)＊大乘莊嚴經論種性品第四

(27)釋曰。已説歸依義。次説種性差別。偈曰(28)有勝性相類 過惡及功徳(29)金譬與寶譬 九種各四種

(594b1)釋曰。種性有九種差別。一有體。二最勝。三(2)自性。四相貌。五品類。六過惡。七功徳。八金(3)譬。九寶譬。如是九義一一各有四種差別。此(4)偈總擧。餘偈別釋。此中先分別有體。偈曰

(5)由界及由信 由行及由果(6)由此四差別 應知有性體

(7)釋曰。種性有體由四種差別。一由界差別。二(8)由信差別。三由行差別。四由果差別。由界差(9)別者。衆生有種種界無量差別。如多界修多(10)羅説。由界差別故。應知三乘種性有差別。由(11)信差別者。衆生有種種信可得。或有因力起。(12)或有縁力起。能於三乘隨信一乘非信一切。(13)若無性差別則亦無信差別。由行差別者。衆(14)生行行或有能進或有不能進。若無性差別(15)則亦無行差別。由果差別者。衆生菩提有下(16)中上。子果相似故。若無性差別則亦無果差(17)別。由此四差別。是故應知。種性有體。已説種(18)性有體。次説種性最勝。偈曰

(19)明淨及普攝 大義亦無盡(20)由善有四勝 種性得第一

(21)釋曰。菩薩種性由四種因縁。得爲最勝。一(22)由善根明淨。二由善根普攝。三由善根大義。(23)四由善根無盡。何以故。非諸聲聞等善根如(24)是明淨故。非一切人善根攝力無畏等故。餘(25)人善根無他利故。餘人善根涅槃時盡故。菩(26)薩善根不爾。由此爲因。種性最勝。已説種性(27)最勝。次説種性自性。偈曰

(28)性種及習種 所依及能依

(594c1)應知有非有 功徳度義故(2)釋曰。菩薩種性有四種自性。一性種自性。二(3)習種自性。三所依自性。四能依自性。彼如其(4)次第。復次彼有者。因體有故。非有者。果體非(5)有故。問若爾云何名性。答功徳度義故。度(6)者出生功徳義。由此道理。是故名性。已説種(7)性自性。次説種性相貌。偈曰

(8)大悲及大信 大忍及大行(9)若有如此相 是名菩薩性

(10)釋曰。菩薩種性有四種相貌。一大悲爲相。(11)哀愍一切苦衆生故。二大信爲相。愛樂一切(12)大乘法故。三大忍爲相。能耐一切難行行故。(13)四大行爲相。遍行諸波羅蜜自性善根故。已(14)説種性相貌。次説種性品類。偈曰

(15)決定及不定 不退或退墮(16)遇縁如次第 品類有四種

(17)釋曰。菩薩種性品類。略説有四種。一者決(18)定。二者不定。三者不退。四者退墮。如其次(19)第。決定者遇縁不退。不定者遇縁退墮。已説(20)種性品類。次説種性過失。偈曰

(21)應知菩薩性 略説有四失(22)習惑與惡友 貧窮屬他故

(23)釋曰。菩薩種性過失。略説有四種。一者習(24)惑。功徳不行煩惱多行故。二者惡友。離善知(25)識狎弊人故。三者貧窮。所須衆具皆乏少故。(26)四者屬他。繋屬於人不自在故。已説種性過(27)失。次説種性功徳。偈曰

(28)功徳亦四種 雖墮於惡道(29)遲入復速出 苦薄及悲深

(595a1)釋曰。菩薩種性。雖有如前過失。若墮惡道應(2)知於中復有四種功徳。一者遲入。不數墮故。(3)二者速出。不久住故。三者苦薄。逼惱輕故。四(4)者悲深。哀愍衆生亦成就故。已説種性功徳。(5)次説種性金譬。偈曰

(6)譬如勝金性 出生有四種(7)諸善及諸智 諸淨諸通故

(8)釋曰。勝金性者所出有四義。一者極多。二者(9)光明。三者無垢。四者調柔。菩薩種性亦爾。一(10)者爲無量善根依止。二者爲無量智慧依止。(11)三者爲一切煩惱障智障得清淨依止。四者(12)爲一切神通變化依止。已説種性金性譬。次(13)説種性寶性譬。偈曰

(14)譬如妙寶性 四種成就因(15)大果及大智 大定大義故

(16)釋曰。妙寶性者四種成就依止。一者眞成就(17)依止。二者色成就依止。三者形成就依止。四(18)者量成就依止。菩薩種性亦爾。一者爲大菩(19)提因。二者爲大智因。三者爲大定因。定者(20)由心住故。四者爲大義因。成就無邊衆生故。(21)已廣分別性位。次分別無性位。偈曰

(22)一向行惡行 普斷諸白法(23)無有解脱分 善少亦無因

(24)釋曰。無般涅槃法者。是無性位。此略有二種。(25)一者時邊般涅槃法。二者畢竟無涅槃法。(26)時邊般涅槃法者有四種人。一者一向行惡(27)行。二者普斷諸善法。三者無解脱分善根。四(28)者善根不具足。畢竟無涅槃法者無因故。彼(29)無般涅槃性。此謂但求生死不樂涅槃人。已(595b1)説無性。次説令入。偈曰

(2)廣演深大法 令信令極忍(3)究竟大菩提 二知二性勝

(4)釋曰。廣演深大法者。爲利他故。謂無智者。令(5)得大信。已大信者令成就極忍能行不退。已(6)極忍者令究竟成就無上菩提。二知者。謂諸(7)凡夫及諸聲聞。若得如是彼諸二人。則知自(8)性性徳圓滿性最爲殊勝。問云何勝。偈曰

(9)増長菩提樹 生樂及滅苦(10)自他利爲果 此勝如吉根

(11)釋曰。如是種性能増長極廣功徳大菩提樹。(12)能得大樂。能滅大苦。能得自他利樂以爲大(13)果。是故此性最爲第一。譬如吉祥樹根。菩(14)薩種性亦爾

種性品究竟(15)大乘莊嚴經論卷第一(16)(17)(18)(19)大乘莊嚴經論卷第二(20)無著菩薩造(21)＊大唐天竺三藏波羅頗蜜多羅譯

