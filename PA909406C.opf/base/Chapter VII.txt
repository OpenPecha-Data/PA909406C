(14)＊大乘莊嚴經論神通品第八

(15)釋曰。説眞實義已。次顯菩薩神通相。偈曰(16)起滅及言音 心行亦先住(17)向彼令出離 六智自在通

(18)釋曰。起滅者。謂生死智境。知諸衆生生死故。(19)言音者。謂天耳智境。隨彼所起言語悉聞知(20)故。心行者。謂他心智境。能知他人心行差別(21)故。先住者。謂宿命智境。知彼先住善惡所集(22)故。向彼者。謂如意智境。隨彼處處往教化故。(23)出離者。謂漏盡智境。知彼衆生出離應不應(24)故。如此六智。於諸世界六義差別。遍知無礙(25)勇猛自在。是名菩薩神通自性。已説自性。次(26)説修習。偈曰

(27)第四極淨禪 無分別智攝(28)如所立方便 依此淨諸通

(29)釋曰。如所依禪。如所攝智。如所立方便。菩薩(599c1)作意修習則得最上神通。已説修通。次説得(2)果。偈曰

(3)三住住無比 所住善供養(4)令彼得清淨 是説神通果

(5)釋曰。神通有三種果。一勝住果。此住有三種。(6)一聖住。二梵住。三天住。所得無比無上故。(7)二善供養果。隨所＊住處世間衆生大供養故。(8)三令他清淨果。能令供養者得清淨故。問神(9)通有六種業。一自業。二他業。三光業。四戲(10)業。五化業。六淨業此云何。偈曰

(11)世生成壞事 見彼猶如幻(12)種種他所欲 自在隨意成

(13)釋曰。此偈上半顯示自業。見諸世界及諸衆(14)生若成若壞。猶如幻故。下半顯示他業。謂動(15)地放光等事。隨他所欲自在現故。十種自(16)在如十地經説。偈曰

(17)神光照惡趣 令信生善道(18)威力震天宮 動殿令魔怖

(19)釋曰。此偈顯示光業。光業二種。一救苦。二怖(20)魔。上半偈明救苦。謂下照惡道衆生。令發信(21)心得生善道故。下半偈明怖魔。謂上照天宮(22)動魔宮殿令魔驚怖故。偈曰

(23)遊戲諸三昧 僧中最第一(24)恒現三種化 以是利衆生

(25)釋曰。此偈上半顯示戲業。於佛衆中遊戲諸(26)定最得自在。下半顯示化業。化有三種。一(27)業化。工巧業處自在化故。二隨化。隨他所(28)欲自在化故。三上化。住兜率天等勝上化(29)故。以是三化恒爲利益。偈曰

(600a1)智力普自在 刹土隨欲現(2)無佛令聞佛 懸擲有佛境

(3)釋曰。此偈顯示淨業。淨業二種。一淨刹土。二(4)淨衆生。上半偈明淨刹土。由智自在隨彼所(5)欲能現水精琉璃等清淨世界故。下半偈(6)明淨衆生。於無佛世界能令聞佛起淨信心(7)生有佛處故。已説業用。次説相應。偈曰

(8)成熟衆生力 諸佛所稱譽(9)發語無不信 如是説相應

(10)釋曰。神通相應有三種。一成生相應。譬如鳥(11)翅初得成就。二稱譽相應。常得諸佛之所讃(12)歎。三信受相應。凡所言説人皆信受。已説相(13)應。次説住神通具。偈曰

(14)六智及三明 八解八勝處(15)十遍諸三昧 勇猛資神通

(16)釋曰。菩薩住神通具有六種差別。一六智。二(17)三明。三八解脱。四八勝處。五十遍入。六諸三(18)昧。如是六義。是分別神通具差別。已説住神(19)通具。次説神通大。偈曰

(20)能安不自在 常勤於利物(21)行有無怖畏 勇猛如師子

(22)釋曰。菩薩神通有三種大。一自在大。衆生由(23)煩惱故不得自在。菩薩智力能自在安置故。(24)二歡樂大。由常勤利益衆生一向樂故。三無(25)畏大。行三有中得極勇猛如師子故。

神通品(26)究竟

