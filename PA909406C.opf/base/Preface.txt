勅序(25)臣聞。天帝受無上之法景福會昌。輪王致正(26)眞之道。神祇合徳。是則聖人執契玄化潜通。(27)至誠所感。冥功斯應。皇情西顧。法海東流。如(28)開洪範之圖。似得圓光之夢。持綫妙典。發金(29)口而祕綸言。書葉舊章。自龍宮而升麟閣。昔(589c1)迦維馭世。大啓法門。懸明鏡於無象。運虚舟(2)於彼岸。空有兼謝。生滅倶忘。絶智希夷之表。(3)遺形動寂之外。然隨縁利見。應跡生知。震大(4)地而萃人天。放神光而掩日月。百億須彌。倶(5)霑聲教。三千世界。盡入隄封。愍三毒之韁(6)鎖。矜五蔭之纒蓋。惜飛電於浮生。歎懸藤於(7)逝水。八關云闢。開慧識於幽塗。三乘方軌。運(8)慈心於朽宅。龍興霧集。神動天隨。大道爲心。(9)望法雲而遐擧。聞聲悟道。漸初地而依仁。遷(10)㮈苑之喬枝。入祇園之隩室。酌智水之餘(11)潤。承慧日之末光。既而税駕連河。歸眞雙樹。(12)聖靈逾遠。像教浸微。大義或乖。斯文將墜。穿(13)鑿異端。分析多緒。是末非古。殊塗別派。天親(14)初學之輩。尚致西河之疑。龍樹究竟之儔。彌(15)深東魯之歎。仰惟法寶。盡諦無爲。故經文云。(16)佛以法爲師。佛從法生。佛依法住。豈止研幾(17)盡性。妙物窮神。出入無間。苞含元氣而已。(18)若夫惟天爲大。寒暑運其功。謂地蓋厚。山澤(19)通其氣。是以姫文以大聖之姿。幽賛易道。丘(20)明懷同恥之徳。祖述微言。諸經著論。俯同斯(21)旨。大乘莊嚴論者。無著菩薩纂焉。菩薩以(22)如來滅度之後。含章秀發。三十二相。具體而(23)微。八千億結。承風倶解。弘通正法。莊飾經(24)王。明眞如功徳之宗。顯大士位行之地。破小(25)乘執著。成大乘綱紀。其菩提一品。最爲微妙。(26)轉八識以成四智。束四智以具三身。詳諸經(27)論所未曾有。可謂聞所未聞。見所未見(28)聖上受飛行之寶命。總歩驟於前王。屈天師(29)之尊。智周萬物。應人皇之運。道照三明。慈(590a1)惠外宣。神機内湛。端扆而役百靈。垂拱而(2)朝萬國。彌綸造化之初。含吐陰陽之際。功成(3)作樂。既章韶舞。治定制禮。言動翠華。金輪所(4)王。封疆之固惟。遠芥城雖滿。龜鼎之祚無(5)窮。光闡大猷。開導群品。凡諸内典。盡令翻(6)譯。摩伽陀國三藏法師。波羅頗蜜多羅。唐(7)言明友。即中天竺刹利王之種姓也。以大唐(8)貞觀元年十二月入京。法師戒行精勤。才識(9)明敏。至徳隣于初果。多能亞夫將聖。繼澄什(10)之清塵。來儀上國。摽生遠之逸氣。高歩玄(11)門。帝心簡在。皇儲禮敬。其博聞強記。探幽洞(12)微。京城大徳。莫不推許。粤以貞觀四年。恭承(13)明詔。又(14)勅尚書左僕射國公房玄齡。散騎常侍行(15)太子左庶子杜正倫銓定。義學法師慧乘慧(16)朗法常智解曇藏智首道岳惠明僧辯僧珍法(17)琳靈佳慧賾慧淨玄謨僧伽等。於勝光寺共(18)成勝業。又勅太府卿蘭陵男蕭璟監掌修緝。(19)三藏法師云。外國凡大小乘學。悉以此論爲(20)本。若於此不通。未可弘法。是以覃思專精。特(21)加研究。慧淨法師。聰敏博識。受旨綴文。玄謨(22)法師。善達方言。又兼義解。至心譯語。一無紕(23)謬以七年獻春此始。撰定斯畢。勒成十有三(24)卷二十四品。勅太子右庶子安平男李百藥(25)序之云爾(26)(27)(28)(29)(590b1)(2)大乘莊嚴經論卷第一(3)無著菩薩造(4)大唐天竺三藏波羅頗蜜多羅譯

