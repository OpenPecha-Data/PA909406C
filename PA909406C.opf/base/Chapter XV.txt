(27)大乘莊嚴經論業伴品第十六

(28)釋曰。已説如來大教授。

菩薩起業以方便爲(29)伴。今當説。偈曰

(627a1)譬如大地種 任持四種物(2)如是三種業 建立一切善

(3)釋曰。此偈顯示菩薩集起業方便。譬如大地(4)種任持四種物者。何謂四物。一者大海。二者(5)諸山。三者草木。四者衆生。是謂四物。如是三(6)種業建立一切善者。海等四物譬一切善法。(7)如是菩薩三業能聚集一切諸善。所謂檀等(8)諸波羅蜜。及一切菩提分法。偈曰

(9)難行業能行 應形無量劫(10)身口心自性 拔彼不退轉

(18)如人怖四害 深防爲自身(19)菩薩畏二乘 護業亦如是

(11)釋曰。此偈顯示菩薩救他業方便。難行業能(12)行應形無量劫者。何謂難行業。謂衆生欲得(13)小乘出離。菩薩於彼極生大苦。欲令彼轉異(14)乘心故。變種種形。於無量世界經無量劫數。(15)而能久受勤苦作種種難行業。身口心自性(16)拔彼不退轉者。謂菩薩爲拔彼故。雖復處處(17)久受勤苦。三業自性終無退屈。偈曰(Verse
above)(20)釋曰。此偈顯示菩薩自護業方便。如人怖四(21)害深防爲自身者。何謂四害。一者毒物。二者(22)兵仗。三者惡食。四者怨仇。是謂四害。深防者(23)爲利益自身故。菩薩畏二乘護業亦如是者。(24)毒等四害譬二乘人諸業方便。菩薩怖畏此(25)故。深自防護起二乘心。何以故。由斷大乘種(26)故。大乘善根未起令不起故。已起復令滅故。(27)及與佛果作障礙故。偈曰

(28)作者業所作 三輪不分別(29)得度淨業海 功徳無有邊

(627b1)釋曰。此偈顯示菩薩清淨業方便。作者業所(2)作三輪不分別者。何謂三輪。一者作者。二者(3)業。三者所作。是謂三輪。不分別者。此三不(4)可得故。由此故三輪得清淨。三輪清淨故業(5)清淨。得度淨業海功徳無有邊者。到業彼岸(6)故。

功徳無邊者由無盡故業伴品究竟

